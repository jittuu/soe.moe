---
title: SQL for Programmers
description: CRUD လို့ပြောလိုက်ရင် အထင်သေးကြတယ်၊ အရမ်းလွယ်တယ်လို့ ထင်ကြတယ်။ တကယ့်အလုပ်ခွင်မှာ CRUD ပဲ အများဆုံးလုပ်ရတာဆိုပေမယ့် သိပ်လွယ်တယ်တော့ မဟုတ်ဘူး။ Project လုပ်ရင်း လေ့လာချင်တယ်ဆိုရင် ဒီ Feature List တွေပါအောင် လုပ်ပြီး ရအောင်​ရေးကြည့်ပါ။ ဒါမှ Real-world project နဲ့ နီးစပ်မှာ။
date: "2024-01-26"
---

SQL ဆိုတာ programmer တွေအတွက် မသိရင်မဖြစ်တဲ့ Skill တစ်ခုပါ။ အစပိုင်းမှာ လွယ်ပေမယ့် တစ်ချို့ဟာတွေတော့ အချိန်ပေးပြီး လေ့လာရပါတယ်။ Programmer တစ်ယောက်အနေနဲ့ အဆင့်လိုက် ဘာတွေသိထားရမလဲဆိုတော့ —

1. `SELECT, WHERE, ORDER`

ဒါကတော့ စစချင်းမှာ Table ဆိုတဲ့ concept သိဖို့နဲ့ Select လုပ်တတ်၊ filter လုပ်တတ်၊ order လုပ်တတ်ရင် ရပြီ။

2. Grouping and Aggregation

`GROUP BY` လိုမျိုး grouping concept တွေ သိရတော့မယ်၊ Group လုပ်ပြီးရင် Group လုပ်ထားတဲ့ ဒေတာကို ပြန်တွက်ထုတ်ရတဲ့ `MIN, MAX, COUNT, SUM` စတဲ့ Aggregation တွေကို သိရမယ်။

3. Normalization and Data Integrity

ပြီးရင်တော့ Table တွေ ဘာကြောင့်ခွဲပြီးလုပ်တယ်။ **1NF, 2NF, 3NF** စတာတွေ သိရတော့မယ်။ ပြီးရင် Data Integrity အတွက် Primary Key, Foreign Key စတာတွေ သိရမယ်။ ဒီဟာတွေက Theory တွေဆိုပေမယ့် လက်တွေ့မှာလည်း တစ်ကယ် အသုံးဝင်တော့ သေချာနားလည်ထားဖို့လိုတယ်။

4. JOINs (`INNER JOIN, LEFT JOIN`, Views)

Table တွေ ခွဲပြီးရင် လိုအပ်တဲ့ data ရဖို့ JOIN တွေ လုပ်ပြီး ပြန်ထုတ်တတ်ရမယ်။ အသုံးများတဲ့ `INNER JOIN` နဲ့ `LEFT JOIN` လောက်ကတော့ သေချာသိနေရမယ်။ ပြီးရင် View ဆိုတဲ့ concept လောက်တော့ သိရတော့မယ်။

5. Functions and operators

ထည့်ထားတဲ့ data တွေကို ပြင်ဆင်ပေါင်းစပ်ပြီး လုပ်ရတာတွေရှိလာတတ်တယ်။ ဥပမာ - date တို့၊ string တို့ကို manipulate လုပ်တဲ့ functions/operators တွေကို သိရမယ်။

6. Indexing

Data လေးနည်းနည်းရှိလာပြီဆို indexing က မရှိမဖြစ်ပဲ။ သူ့အကြောင်းလည်း သေချာသိဖို့လိုတယ်။

7. Window Functions

ပုံမှန်အားဖြင့် `JOIN` တွေလောက်နဲ့အဆင်ပြေတယ်ဆိုပေမယ့် တစ်ခါတစ်လေမှာ Window Functions တွေသုံးလိုက်တာက အများကြီးလွယ်သွားတယ်။ ဘယ်လိုရေးရေးမရဘူး၊ loop တွေပတ်ဖို့စဉ်းစားနေပြီဆိုရင် Window Functions ကိုသုံးဖို့ လိုနေတာလည်း ဖြစ်တတ်တယ်။

8. Query Optimization

ဒါကတော့ Data များများနဲ့လုပ်တဲ့သူတွေ၊ Reporting ပိုင်းတွေမှာ လုပ်ရတာပေါ့။ Query Plan ကို analyst လုပ်တာကနေစပြီး indexing အလုပ်လုပ်ပုံတွေ၊ Database Engine ရဲ့ fine tuning တွေကိုပါသိိဖို့လိုလာပြီ။
